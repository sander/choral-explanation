[🏔️ Alkemio](https://welcome.alkem.io/) › [🏔️ TIP](https://alkem.io/tip/dashboard) › Kennisbank
# 📄 Wat zijn de juridische grenzen tussen Corporate Seal en Personal Qualified signature?
De vraag speelt waar voor je een Corporate Seal (CS) kan gebruiken (en wat daarvan de juridische reikwijdte is) en de Personal Qualified Signature (PQS). Bedrijven geven voor het tekenen van contracten het mandaat aan een individu. Maar wat kan je nog tekenen met een CS en wat moet je tekenen met een PQS? Een welk rol spelen Signature Policies hierbij?
> Vraag oorspronkelijk gesteld door [🏔️ Paul Staal](https://alkem.io/user/paul-staal-854). [`🏔️ Origineel`](https://alkem.io/tip/collaboration/juridischegrenzent-2374)

- ## <a id="rechtsgevolgvolgens-1804"></a> 📌 Rechtsgevolg volgens eIDAS
  [🌐 IANAL](https://en.wikipedia.org/wiki/IANAL), maar dit is mijn huidige inzicht. Om te beginnen, zie wat in eIDAS ([📄 Wat is eIDAS?](watiseidas-4062.md)) over rechtsgevolg staat beschreven:
  > 
  > Een gekwalificeerde elektronische handtekening heeft hetzelfde rechtsgevolg als een handgeschreven handtekening.
  > 
  > [🌐 Artikel 25: Rechtsgevolgen van elektronische handtekeningen](https://eur-lex.europa.eu/legal-content/NL/TXT/HTML/?uri=CELEX:32014R0910&from=EN#d1e2372-73-1)
  
  
  en:
  
  
  > Voor een gekwalificeerd elektronisch zegel geldt het vermoeden van integriteit van de gegevens en van juistheid van de oorsprong van de gegevens waaraan het gekwalificeerd elektronisch zegel is verbonden.
  > 
  > [🌐 Rechtsgevolgen van elektronische zegels](https://eur-lex.europa.eu/legal-content/NL/TXT/HTML/?uri=CELEX:32014R0910&from=EN#d1e2698-73-1)
  
  
  
  
  Dat wil zeggen: binnen het eIDAS-raamwerk biedt een CS zekerheid over integriteit en oorsprong, maar is een PQS nodig om bijvoorbeeld individuele overeenkomsten te ondertekenen.
  
  Met aanvullende contracten zou je ook erkenning van CS kunnen organiseren voor aanvullende toepassingen. Zo kunnen wij afspreken dat als jouw informatiesysteem aan mijn informatiesysteem een opdracht verstrekt, en deze opdracht met een CS is verzegeld, ik binnen ons contract deze opdracht bindend bevestigd beschouw. Bij een dispuut zou de rechter ons contract willen beoordelen, inclusief de PQS waarmee wij dit hebben ondertekend, om de CS op waarde te schatten.
  
  De bepalingen van zo’n aanvullend contract kunnen in een signature policy zijn vastgelegd. Door de CS dan toe te passen in combinatie met deze signature policy is duidelijk vastgelegd welke waarde betrokken partijen toekennen aan verzegelde documenten of berichten.

  
  > Antwoord oorspronkelijk geschreven door [🏔️ Sander Dijkhuis](https://alkem.io/tip/collaboration/juridischegrenzent-2374/posts/rechtsgevolgvolgens-1804). [`🏔️ Origineel`](https://alkem.io/tip/collaboration/juridischegrenzent-2374/posts/rechtsgevolgvolgens-1804)

    - #### 💬 Reactie van [🏔️ Sander Dijkhuis](https://alkem.io/user/sander-dijkhuis-3912) op 2023-03-06 14:05 UTC
          
      [🌐 @Paul Staal](https://alkem.io/user/paul-staal-854) Komt dit overeen met jouw begrip op basis van je verkenningen afgelopen weken?
- ## 📌 Context waarin dit relevant is
  - [📌 Wat is de kennisagenda van TIP? Kennisagenda](watisdekennisagen-9941.md#kennisagenda-5711)
  >Automatisch verzameld op basis van verwijzingen.
* * *
<small>Bijdragen zijn gelicenseerd onder [🌐 CC BY 4.0](https://creativecommons.org/licenses/by/4.0/deed.nl).</small>
