[🏔️ Alkemio](https://welcome.alkem.io/) › [🏔️ TIP](https://alkem.io/tip/dashboard) › Kennisbank
# 📄 Wat is de impact van Persoonlijke Regelingen Assistent op TIP?
Zie: [🌐 Persoonlijke Regelingen Assistent Persoonlijke Regelingen Assistent - Digitale Overheid](https://www.digitaleoverheid.nl/overzicht-van-alle-onderwerpen/dienstverlening-aan-burgers-en-ondernemers/persoonlijke-regelingen-assistent/)

Met het project ‘Persoonlijke Regelingen Assistent’ (PRA) bouwen ICTU en de Dutch Blockchain Coalition (DBC) samen met het ministerie van BZK, verschillende partners als TNO, het ELSA Lab Schulden en Armoede, de Belastingdienst, de KVK en de Provincie Friesland aan een betere digitale dienstverlening.
> Oorspronkelijk gevraagd door [🏔️ Sander Boer](https://alkem.io/user/sander-boer-499). [`🏔️ Origineel`](https://alkem.io/tip/collaboration/watisdeimpactvan-169)

## Antwoorden
- ### <a id="persoonlijkismeer-4553"></a> 📌 Persoonlijk is meer dan techniek
  De bedoeling van PRA is goed maar betwijfel of je het met een digitale assistent genoeg vertrouwen kan wekken dat (kwetsbare) burgers het ook gaan gebruiken. Los van het niveau van digivaardigheid moeten de gebruikers ook het vertrouwen hebben dat ze niet achteraf de rekening krijgen als bij de aanvraag iets fout is gegaan. Nu is het zo dat je bij een kleine fout de kans loopt toeslagen en regelingen terug te betalen (zie toeslagaffaire). Het gevolg is dat er zijn burgers die weten dat ze recht hebben op regelingen maar het bewust niet aanvragen vanwege de angst van het terugbetalen en daarbij horende schuldenproblematiek. Om de angst weg te nemen moet je als overheid ook \*\*persoonlijke \*\*aandacht kunnen geven en garanties dat je bijv niet hoeft terug te betalen; dat is meer dan een app.
  
  Nog terugkomend op de meerwaarde van TIP en het delen van "authentieke" gegevens: daarmee sluit je fraude zo goed als uit; dat geeft dan ook ruimte om in uitvoering van regelingen garanties te geven dat de hulp via een regeling niet terug kan worden gevorderd. De focus ligt dan bij het controleren vooraf ipv achteraf. Betekent ook dat we de burger moeten/willen vertrouwen: dat is een politiek vraagstuk.

  > Oorspronkelijk geantwoord door [🏔️ Sander Boer](https://alkem.io/tip/collaboration/watisdeimpactvan-169/posts/persoonlijkismeer-4553). [`🏔️ Origineel`](https://alkem.io/tip/collaboration/watisdeimpactvan-169/posts/persoonlijkismeer-4553)

  #### Reacties
    - ##### [🏔️ Frans Hietbrink](https://alkem.io/user/frans-hietbrink-4477) 2024-01-23 12:15 UTC
          
      De link met toeslagen vind ik een erg lastige. 
      
      In het verleden zit deze aanpak  van “controle vooraf” gekund hebben. 
      De huursubsidie was gebaseerd op het inkomen van jaar y-2. Dat inkomen kon gecontroleerd worden voordat er subsidie voor jaar Y werd gegeven. 
      
      Deze aanpak om y-2 te gebruiken werd oneerlijk bevonden. Als je werkeloos werd zou je nog 2 jaar geen recht op subsidie hebben. 
      En toen ik als goedbetaalde ambtenaar een woning ging huren had ik nog 2 jaar recht op subsidie gebaseerd op inkomen van student. 
      
      Het toeslagen-systeem is daarom gebaseerd op het inkomen van het  lopende jaar. Dus als je in december y-1 toeslagen aanvraagt voorjaar y, heeft niemand nog enige zekerheid over je financiële situatie gedurende y, laat staan dat de Dienst Toeslagen de gegevens over je toekomstige inkomen kan controleren, laat staan daar een bindende uitspraak over doen. 
    - ##### [🏔️ Frans Hietbrink](https://alkem.io/user/frans-hietbrink-4477) 2024-01-23 12:16 UTC
          
       De oplossing zit dus niet in techniek of in controle. De oplossing zit in samenspel van:
    - ##### [🏔️ Frans Hietbrink](https://alkem.io/user/frans-hietbrink-4477) 2024-01-23 12:17 UTC
          
      - flexibele wetgeving
    - ##### [🏔️ Frans Hietbrink](https://alkem.io/user/frans-hietbrink-4477) 2024-01-23 12:17 UTC
          
      - communicatie over gevolgen van veranderingen in persoonlijke situatie
    - ##### [🏔️ Frans Hietbrink](https://alkem.io/user/frans-hietbrink-4477) 2024-01-23 12:19 UTC
          
      - tussentijdse toetsing op basis van gegevens die Toeslagen heeft (inkomen, adres) maar die altijd onvolledig is (denk aan inkomen van zzp-er)
## Verwijzingen naar deze vraag
- [📌 Wat is de kennisagenda van TIP? Kennisagenda](watisdekennisagen-9941.md#kennisagenda-5711)
* * *
<small>Bijdragen zijn gelicenseerd onder [🌐 CC BY 4.0](https://creativecommons.org/licenses/by/4.0/deed.nl).</small>
