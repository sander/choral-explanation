[Alkemio](https://welcome.alkem.io/) › [TIP](https://alkem.io/tip/dashboard) › Kennisbank
# [Wat is de link tussen het EUDI Framework en Verifiable Credentials?](https://alkem.io/tip/collaboration/watisdelinktusse-4064)
Oorspronkelijk gevraagd door [Sander Dijkhuis](https://alkem.io/user/sander-dijkhuis-3912)
>Als onderzoeker wil ik weten in hoeverre het EUDI Framework uit de concept-wijziging op eIDAS aansluit bij de ontwikkeling van W3C Verifiable Credentials en bijbehorende linked data-aanpak, zoals ook voorgesteld in het [VN-project op product conformity certificates](https://uncefact.unece.org/display/uncefactpublicreview/Public+Review%3A+White+Paper+Digital+Product+Conformity++Certificate+Exchange)..
## Antwoorden
>### [EUDI is een toepassing van o.a. Verifiable Credentials](https://alkem.io/tip/collaboration/watisdelinktusse-4064/posts/eudiiseentoepassi-6449)
>Oorspronkelijk geantwoord door [Sander Dijkhuis](https://alkem.io/tip/collaboration/watisdelinktusse-4064/posts/eudiiseentoepassi-6449)
>>Deze liggen in elkaars verlengde. In het ARF ([Wat is het Architecture and Reference Framework voor de EUDI Wallet?](https://alkem.io/tip/contribute/callouts/hoehangthetarchit-3668)) zijn twee standaarden voor attestaties geselecteerd:
>>
>>*   Verifiable Credentials (VC) vanuit W3C
>>*   mdoc vanuit ISO (mDL, mID)
>>
>>Dat betekent dat we met het EUDI Framework een afsprakenstelsel inrichten die (1) het gebruik van VC verplicht, en (2) voor tenminste een aantal basisattributen het RDF Schema-vocabulary vaststelt in een credential-schema voor interoperabiliteit tussen lidstaten.
>>
>>De verwachting is dat verdere vocabularies en schema’s binnen de verschillende domeinen worden vastgesteld, zoals gebeurt bij Zorgeloos Vastgoed. Het ligt voor de hand om ook voor TIP vast te stellen welke credentials en bijbehorende vocabularies tenminste nodig zijn om de basisfunctie “Bewijzen eigenschap” in te vullen voor digitaal zakendoen.
* * *
_Bijdragen zijn gelicenseerd onder [CC BY 4.0](https://creativecommons.org/licenses/by/4.0/deed.nl)._
