[🏔️ Alkemio](https://welcome.alkem.io/) › [🏔️ TIP](https://alkem.io/tip/dashboard) › Kennisbank
# 📄 Wat zijn machtigingen en wat voor oplossing bieden DigiD en eHerkenning?
Als deelnemer in TIP wil ik begrijpen wat machtigen zijn en op wat voor manier stelsels zoals [🌐 DigiD](https://machtigen.digid.nl/) en [🌐 eHerkenning](https://www.eherkenning.nl/nl/eherkenning-gebruiken/machtigen) hiermee omgaan. En we die inzichten kunnen toepassen aan veilig online zakendoen.

Dit is het onderwerp van de kennissessie georganiseerd door TIP Werkgroep Kennis op 28 juni 2023.
***
 Vraag oorspronkelijk gesteld door [🏔️ Sander Dijkhuis](https://alkem.io/user/sander-dijkhuis-3912). [`🏔️ Origineel`](https://alkem.io/tip/collaboration/watzijnmachtiginge-4853)

- ## <a id="oplossingmachtigen-193"></a> 📌 Oplossing machtigen Digid
  Zie: [🌐 Wat is DigiD Machtigen? | DigiD Machtigen](https://machtigen.digid.nl/machtigen)
  
  **DigiD-Machtigen bevat:**
  
  Een registratie van de machtiging, niet de machtiging zelf
  
  **DigiD-Machtigen is:**
  
  Een hulpmiddel voor bestuursorganen om bestaan en omvang van geregistreerde machtigingen te verifiëren en te bepalen.
  
  **DigiD-Machtigen is niet:**
  
  Een volledige bron van informatie over machtigingen voor bestuursorganen.
  
  **DigiD-Machtigen laat onverlet:**
  
  De mogelijkheid voor bestuursorganen om aanvullend bewijs te vragen aan de vertegenwoordigde..
  
  Dat bestuursorganen zelf ook moeten controleren of de machtiging valide is in bijvoorbeeld curatele register of BRP.

  ***
  Antwoord oorspronkelijk geschreven door [🏔️ Sander Boer](https://alkem.io/tip/collaboration/watzijnmachtiginge-4853/posts/oplossingmachtigen-193). [`🏔️ Origineel`](https://alkem.io/tip/collaboration/watzijnmachtiginge-4853/posts/oplossingmachtigen-193)

- ## <a id="machtiginginjuridi-9948"></a> 📌 Machtiging in juridische context in elektronisch verkeer
  Een Volmacht is de bevoegdheid die een *volmachtgever* verleent aan een ander,  \*de gevolmachtigde \*om \*\*in zijn naam \*\*rechtshandelingen te verrichten  artikel 3:60 BW.
  
  De volmachtverlening is als regel niet aan een bepaalde vorm gebonden (vormvrij) Zij kan schriftelijk of mondeling worden verleend, uitdrukkelijk of stilzwijgend;  artikel 3:61 lid 1 BW. \*Registratie geen noodzaak, maar wel handig als bewijs. \*Wanneer overheid twijfelt kan een schriftelijke machtiging verlangd worden
  
  Rond elektronische uitwisseling tussen overheid en burger: zie artikel 2:13 t/m artikel2:17 Awb
  
  Randvoorwaardelijk aan dit elektronisch verkeer (incl. machtigen) is dat het op voldoende  betrouwbare  en  vertrouwelijke wijze geschiedt, gelet  op aard, inhoud en doel. Er moet voldoende  mate van zekerheid zijn dat het **bericht afkomstig** is van degene die als afzender staat vermeld en dat voldoende is gewaarborgd dat een **bericht** daadwerkelijk terecht komt bij degene aan wie het is gericht. Daarvoor is authenticatie van de burger vereist en verificatie van bestaan en omvang van de machtiging.

  ***
  Antwoord oorspronkelijk geschreven door [🏔️ Sander Boer](https://alkem.io/tip/collaboration/watzijnmachtiginge-4853/posts/machtiginginjuridi-9948). [`🏔️ Origineel`](https://alkem.io/tip/collaboration/watzijnmachtiginge-4853/posts/machtiginginjuridi-9948)

- ## <a id="machtigeninhetkad-1952"></a> 📌 Machtigen in het kader van eHerkenning
  Zie [🌐 eHerkenning | Machtigen](https://www.eherkenning.nl/nl/eherkenning-gebruiken/machtigen#:~:text=Elke%20persoon%20die%20eHerkenning%20gebruikt,bedrijf%20of%20organisatie%20mag%20inloggen.)
  
  Om namens een bedrijf of organisatie te handelen moet de identiteit van de handelende persoon bekend zijn én de bevoegdheid om namens het bedrijf/organisatie in een bepaalde context te handelen. Die bevoegdheid is geregistreerd in een machtigingenregister. Er zijn procedures en eisen gesteld aan de registraties in het machtigingenregister zodat de juridische validiteit is geborgd. Het niveau van de machtiging is op het dienstniveau van de dienstverlener. Die diensten staan in een centrale catalogus. Zonder machtiging kan je eHerkenning niet gebruiken. Het stelsel bevat specificaties over de vorm van de machtiging om de interoperabiliteit tussen de leveranciers en dienstverleners te borgen.

  ***
  Antwoord oorspronkelijk geschreven door [🏔️ Sander Boer](https://alkem.io/tip/collaboration/watzijnmachtiginge-4853/posts/machtigeninhetkad-1952). [`🏔️ Origineel`](https://alkem.io/tip/collaboration/watzijnmachtiginge-4853/posts/machtigeninhetkad-1952)

    - #### 💬 Reactie van [🏔️ René Bonte](https://alkem.io/user/rene-bonte-9498) op 2023-08-21 10:19 UTC
          
      Om namens een organisatie te handelen is een machtiging nodig. Dat is correct.
      Het afsprakenstelsel/ eHerkenning ondersteunt echter ook "Handelen namens jezelf". 
      Dan is er geen machtiging nodig.
* * *
<small>Bijdragen zijn gelicenseerd onder [🌐 CC BY 4.0](https://creativecommons.org/licenses/by/4.0/deed.nl).</small>
